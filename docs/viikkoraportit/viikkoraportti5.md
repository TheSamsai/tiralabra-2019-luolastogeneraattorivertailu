# Viikkoraportti 5

## Projektin eteneminen

Tällä viikolla projektin eteneminen keskittyi dokumentaation päivittämiseen ja tuottamiseen sekä
HashSet-toteutuksen luomiseen ja testaukseen. HashSet on nyt toiminnallisesti valmis ja sen kriittiset
toiminnallisuudet on testattu. 

Lisäksi aloitin suorituskykytestien kirjoittamisen tietorakenteille tutkiakseni, kuinka hyvin ne pärjäävät 
verrattuna Javan omiin tietorakenteisiin. Suorituskykytestit tietorakenteille on kirjoitettu JUnit-testeinä,
mikä ei ole ihan optimaalista, mutta ajaa asiansa.

Lisäksi tein pääohjelman generaattorivertailusta hieman tarkempaa analysoimalla kummankin generaattorin
eri vaiheiden suorituskyvyt. Nyt pääohjelma tulostaa tiedon jokaisen generaattorin vaiheen suoritusajasta.

## Mitä opin

Varsinaisesti en oppinut uutta, mutta hajautustaulun toiminta tuli hyvin kerratuksi, samoin kuin
erilaiset tekniikat, joilla hajautustaulun törmäykset voidaan käsitellä.

## Vaikeudet viikon aikana

Valtaosa hajautustaulun toteutuksesta sujui nopeasti, mutta yllättävän paljon aikaa kului sen debuggaamiseen.
Alunperin halusin toteuttaa hajautustaulun käyttämällä ylivuotolistaa, mutta kyseinen toteutus kadotti
tietoa jokaisen uudelleenhajautuksen yhteydessä. Koska en keksinyt mikä aiheutti kyseisen ongelman, revin
ylivuotolistat pois ja vaihdoin avoimeen hajautukseen, jonka seurauksena hajautustaulun rakenne muuttui
melko paljon.

Algoritmi kärsi myös hitaudesta ylivuotolistoista vaihdettaessa, mutta kun paransin hieman indeksointikoodia
vaihtamalla lineaarisesta kokeilusta neliöiseen kokeiluun ja kasvattamalla hajautustaulun kasvunopeutta
alkoi suorituskyky parantua.

## Mitä teen seuraavaksi

Viimeinen ohjelman algoritmi/tietorakenne on vain omatekoinen pseudosatunnaislukugeneraattori. Vaikka
aikaisemmin pohdin graafisen sovelluksen tekoa, jolla tutkia luolastojen ulkonäköä, näillä näkymin
siihen ei ole aikaa, joten tyydyn komentoriviversioon.

Lisäksi dokumentaatio vaatii parantelua ja tarkentamista, ja samassa yhteydessä projektin tietorakenteiden
suorituskykytestejä on syytä tehdä lisää.

## Ajankäyttö

Projektiin käytetty aika: 8 tuntia.
